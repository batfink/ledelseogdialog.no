---
layout: default
title: Om oss
permalink: "/om-oss/"
---


Ledelse & Dialog AS ble etablert i 1999 av Laila Dåvøy. Selskapet ledes og eies nå av Svein Dåvøy. Vi holder til i trivelige lokaler på Bryggen i Bergen.

Våre konsulenter har lang erfaring og godt renome og har fungert som samarbeidspartnere for ledere i ulike bransjer og størrelser.

Svein Dåvøy
-----------

Telefon: 900 80 550

E-post: <sd@ledelseogdialog.no>

Svein ble født i 1948. Tok realskole og økonomisk gymnas i Bergen. Han ble uteksaminert som siviløkonom ved Norges Handelshøyskole i 1972.

Har arbeidet innen industri, shipping og som konsulent innen samfunnsplanlegging. Han har innehatt lederstillinger innen sykehus og forskningsinstitutt.

I 1981 startet Svein opp som selvstendig næringsdrivende rådgiver. Denne virksomheten vokste gradvis, og ble i 1988 til Økoplan AS. I 1991 startet han opp Master Management i Bergen som han ledet fram til utgangen av 2005 da virksomheten ble slått sammen med Master Management i Oslo. Er nå eier og leder for Ledelse & Dialog AS og deltaker i konsulentnettverket Nøkkelkompetanse AS i Bergen.

Svein arbeider i dag primært med leder- og teamutvikling. Han bistår også kunder med rekruttering og konflikthåndtering. I tillegg tar han innimellom på seg lederutleie-oppdrag.

Svein er gift, har tre barn og fire barnebarn. Han bor på Askøy utenfor Bergen.

Gunnar Rune Løland
-------------------

Telefon: 957 31 420

E-post: <grl@ledelseogdialog.no>

Gunnar Rune ble født i Bergen i 1942. Tok realskole, gymnas og lærerhøyskole i Bergen.Praktiserte som lærer i fem år for deretter å begynne som yrkesrettleier ved Fylkesarbeidskontoret i Hordaland fra 1971 -1984. Begynte i Statoil som sr. opplæringskonsulent i 1984 og etablerte Statoils lærlingordninger og var personalleder i forbindelse med Gullfaksutbyggingen. Ble i 1989 fagansvarlig for lederutvikling i U&P (undersøkelse og produksjon) og hadde ansvar for utvikling og gjennomføring av en rekke store og omfattende lederutviklingsprogrammer for operative ledere bl.a. arbeidslederskolen og mellomlederopplæring.

Han er autorisert på en rekke kartleggingsverktøy for personkartlegging og -utvikling bl.a. OPQ, TMI, BELBIN og MPA. Har utviklet konsepter og opplegg for konflikt- og teamutvikling som også omfatter bruk av kartleggingsverktøy (MPA).

Som konsulent for Master Management har han i siden 2003 hatt oppdrag som foreleser og holdt kompetansegivende kurs i coaching for ledere, hvor han også har gitt individuell coaching og veiledning.

Gunnar Rune er gift og har to voksne barn og ett barnebarn.